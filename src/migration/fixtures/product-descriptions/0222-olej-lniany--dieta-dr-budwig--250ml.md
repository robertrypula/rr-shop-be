##Olej lniany BOFLAX® do diety dr Budwig 250ml, IWNiRZ

**Opis** Olej Lniany BOFLAX® do diety dr Budwig jest olejem tłoczonym na zimno ze starannie wyselekcjonowanych nasion lnu. Ze względu na wysoką, ponad 50% (około 55%) zawartość kwasu alfa-linolenowego, stanowi najbogatsze, znane roślinne źródło tego kwasu należącego do rodziny Omega-3.

Ponad 80-letnia lniarska tradycja naukowo-badawcza Instytutu Włókien Naturalnych i Roślin Zielarskich pozwala na wykorzystanie posiadanej wiedzy dla zapewnienia wysokiej jakości i właściwości prozdrowotnych oleju lnianego. Tłoczony na zimno, poddany naturalnej filtracji w celu usunięcia zbędnych, stałych zanieczyszczeń zachowuje bogactwo kwasów Omega-3 oraz wyjątkowy walor smakowy. Zawarta w oleju witamina E zwana „witaminą młodości” pomaga w ochronie komórek przed stresem oksydacyjnym. 
Olej Lniany BOFLAX® może być alternatywą dla ludzi, którzy nie stosują w swojej diecie ryb z powodu innych preferencji kulinarnych (np. dla wegan). Metabolitami kwasu alfa-linolenowego w organizmie są aktywne, występujące również w tłuszczach ryb kwasy EPA i DHA. 

Każda wyprodukowana według najwyższych standardów jakości seria Olej Lniany BOFLAX® jest wnikliwie badana przez doświadczonych specjalistów w nowocześnie wyposażonym, certyfikowanym laboratorium badawczym IWNiRZ.

Surowce do produkcji pochodzą od sprawdzonych przez Instytut wieloletnich dostawców oraz upraw własnych. Kontrolowany jest każdy etap wytwarzania oleju. Badania wykonywane są dla każdej serii surowca wg najwyższych standardów zarządzania bezpieczeństwem żywności ISO 22000:2006.

**Skład** Olej lniany wysokolinolenowy tłoczony na zimno – 100%.

**Producent** Instytut Włókien Naturalnych i Roślin Zielarskich
ul. Wojska Polskiego 71b, 60-630 Poznań